Windows: maak deze file beter leesbaar met Shift-Ctrl-V
Linux: 
Mac OS:

# Oefeningen GDPR

## Opgave 1: case Bikefun

Bikefun is een (klein en fictief) bedrijf dat kinderkampen organiseert. De kinderen kunnen zich via de website of app inschrijven, en gaan dan met de bus op reis waar ze ter plekke rondfietsen. Achterliggend heeft het bedrijf volgende systemen:

- Een app/website voor ouders om plaatsen voor hun kinderen te reserveren (de app is een skin rond de website)
- Een ERP systeem voor boekhouden, en ook de lonen van het personeel.
- Een interne databank waarbij onder meer volgende gegevens worden opgeslagen
    - Toekomstig geplande kampen
    - Lijst van contacten ter plaatsen, zoals lokale fietsenverhuur, logies, …
    - Contracten, prijszettingen
    - Deelnemers
        - Naam, voornaam
        - Leeftijd, geslacht
        - Rijksregisternummer
        - Eventuele medicatie die het kind nodig heeft
        - Eventuele andere zorg die het kind nodig heeft
        - Gegevens ouders
            - telefoonnummer / noodnummer
            - thuisadres
            - bankgegevens voor de betaling
- Deze databank is momenteel lokaal op het interne, goed beveiligde netwerk en versleuteld met een paswoord. De personeelsleden zetten manueel de inschrijvingen die ze van de app krijgen doorgestuurd per mail, over naar deze databank. De app zelf is niet rechtstreeks verbonden met de database, maar verstuurt haar data via een email naar het bedrijf.
- Verder verzamelt het bedrijf op haar websites via cookies informatie over het profiel van de bezoekers om te kijken of het het aanbod beter op hen kan afstemmen.

De website ziet er in essentie als volgt uit:
- geen aparte cookies
- geen vermelding dat de data zal worden verwerkt door externe partijen, nl hotels en dergelijke
- akkoord met terms en condities niet apart van de andere voorwaarden.

### Opgave 1a
Bekijk de slides van de les, met de 15 checkpoints voor een applicatie. Beoordeel voor elk van de checkpoints of er iets moet veranderen.

### Opgave 1b
Beoordeel welke verzamelde data (van klanten zowel als van personeel) persoonlijke data is, en welke sensitief is.

### Opgave 1c
Bekijk de checklist GDPR van Unizo (zie pdf file). Doorloop volgende stappen:
1. data in kaart brengen
2. de wettelijke grondslag
3. gevoelige = sensitieve data: waarop is dit van toepassing ?
4. wordt op de correcte manier toestemming gevraagd ?
5. rechten betrokkenen
6. data lekken


7, 8 : DPO: valt buiten dit oefenlabo
9, 10: dataregister een aanpassingen: valt buiten dit oefenlabo


Welke extra informatie heb je van dit bedrijf nog nodig ?

## Opgave 2: Google (of Facebook, Tiktok, Snapchat, Discord, ...)
Google is een grote speler die zich sterk heeft moeten aanpassen aan de GDPR wetgeving. Kijk naar de instellingen van je Google account (of van een andere speler zoals Facebook) en link dit met je rechten als EU burger.

## Opgave 3: GDPR boetes
Volgende bedrijven hebben allemaal een (fikse) boete gekregen. Ze komen van de Britse ICO, die de gegevens van burgers beschermt. In België is dit de gegevensbeschermingsautoriteit.
- In november 2018 bracht Marriot International de Information Commissioner's Office (ICO) - de Britse regelgevende instantie voor gegevensbescherming - op de hoogte van een cyberaanval, waarbij ongeveer 339 miljoen gastenrecords werden aangetast. Persoonlijke gegevens, waaronder betalingsgegevens en paspoortnummers, van ongeveer 30 miljoen records met betrekking tot inwoners van de Europese Economische Ruimte (EER) en 7 miljoen met betrekking tot inwoners van het VK werden openbaar gemaakt. De aanval begon in 2014 in de archieven van Starwood Hotels, die later in 2016 door Marriot werden overgenomen.
Marriot ontdekte de hack in september 2018, en gaf in november een melding. **Toch kregen kregen ze hier een fikse boete voor. Waarom ?**
- In oktober 2018 legde ICO Facebook (FB) een boete van £ 500.000 op, de hoogste op dat moment, voor zijn rol in het Cambridge Analytica-schandaal. Cambridge Analytica, een Brits politiek adviesbureau, heeft zonder hun toestemming miljoenen mensen uit hun FB-profielen gehaald en gebruikt voor de Amerikaanse verkiezingscampagne van 2016. ICO startte het onderzoek in 2017.
De boete van slechts 500 000 pond is een peulenschil, want GDPR boetes kunne oplopen tot 4% van de omzet van een bedrijf. **Waarom heeft Facebook geen hogere boete gekregen ?**


## Opgave 4: ongeëncrypteerd internet
Niet alle website op internet zijn geëncrypteerd. Hier vind je een lijst van lijstje van websites die niet secuur zijn: https://whynohttps.com/
Neem eens een kijkje naar de websites van België (de lijst is intussen wat outdated).


## Bronnen

- www.unizo.be/privacy
- https://www.gegevensbeschermingsautoriteit.be/burger/startpagina
- https://whynohttps.com/
- https://www.cookielawinfo.com/gdpr-fines-biggest-gdpr-violation-examples/
